46 DE BELLO CI VILI LIB. I.

1 LXXXVII. Caesar ex eo tempore, dum ad flumen
Varum veniatur, se frumentum daturum pollicetur. Addit
etiam, ut, quod quisque eorum in bello amiserit, quae sint
penes milites suos, eis, qui amiserant, restituatur 5 militibus
aequa sacta aestimatione pecuniam pro his rebus dissolvit

2Quascumque postea controversias inter se milites habue-

3runt, sua sponte ad Caesarem in ius adiemnt. Petreius
atque Afranius, cum stipendium ab legionibus paene sedi-
tione facta flagitarentur‚ cuius illi diem nondum venisse
dicerent, Caesar ut cognosceret, postularunt, eoque utrique,
4quod statuit, contenti fuerunt Parte circiter tertia exer-
citus eo biduo dimissa duas legiones suas antecedere,
reliquas subsequi iussit, ut non longo inter se spatio castra
facerent, eique negotio Q. Fufium Calenum legatum prae·
5 ficit. Hoc eius praescripto ex Hispania ad Varum flumen

est iter factum, atque ibi reliqua pars exercitus dimissa est.

 

